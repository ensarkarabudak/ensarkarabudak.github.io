---
layout: post
title: "Denizcilikte Sık Kullanılan 27 Terim"
---

## 1.Alay Sancakları

Milli bayramlarda ve önemli günlerde işaret sancak ve flamalarının bir sıra üzerine eklenerek
istiralya üzerine pruvadan pupaya kadar çekilmesi için kullanılan sancakların hepsine verilen addır.

## 2.Alesta

Bir işin yapılmasına hazır ol veya bir işin yapılmasına hazır olduğunu bildiren terim.

## 3.Arma

Gemi güvertesinden yukarıda bulunan direklere,serenlere,yelkenlere ve bunların üzerinde
bulunan bütün halatlara ve donanımlara denir.

## 4.Babafingo Yelkeni

Babafingo serenleri üzerine açılan kare yelkenler.

## 5.Bahriye

Bir devletin deniz kuvvetleri ile ilgili bütün kurumlarına ve deniz kuvvetlerine denilir.

## 6.Bodoslama

Tekne omurgasının baş ve arka taraflarından yukarıya doğru uzanan çelik,döğme demir
veya ağaçtan yapılmış kısımlardır.
Bunlardan baş taraftakine bodoslama,arka tarafına arka bodoslama denir.

## 7.Demirlemek

Limana gelen gemilerin bir yerde sabit olarak tutulmaları için demirlerinin usulüne
uygun olarak denize bırakılması.

## 8.Deniz Haritası

Deniz sahaları ile sahilleri gösteren ve denizciler tarafından kullanılan özel haritalardır.

## 9.Deniz Mili

Yer küre üzerinde bir büyük dairenin bir dakikalık yayının boyu olup 1852 metre
uzunluğa karşılık gelir.

## 10.Flika

Eski gemilerde personelin sahile gidip gelmeleri ve ikmal işlemleri için kullanılan ağaçtan
yapılmış kürek ve yalkanla hareket eden büyük tekne.

## 11.Grandi Ana Direği

Pruva ana direğinden sonra gelen ikinci direk.

## 12.Güverte

Bir geminin içindeki ve dışındaki düz kısımlardır.

## 13.Kampana

Üzerinde geminin adı,hizmete girdiği yıl yazılı olan bronzdan dökülmüş büyük zil.

## 14.Karantina

Bulaşıcı hastalıklı personeli olan gemileri geçici bir süre için tecrit etmek.

## 15.Kontra Mizana

Dört direkli yelken gemilerinde en arkada bulunan direk.

## 16.Küpeşte

Rüzgarlı ve denizli havalarda denizlerin güverteye girmesi için bordaların ana güverteden
yukarı doğru uzatılması suretiyle meydana gelen ve geminin etrafını kısmen kuşatan yükseklikler.

## 17.Maimahreç

Bir geminin taşırdığı suyun ton olarak ağırlığı.

## 18.Mezestre

Tam toka edilmesi gerekn bir şeyin toka edilmeyip yarıda bulundurulması.
Matem günlerinde milli sancakların yarıya indirilmesi.

## 19.Mizana

Genel olarak gemilerin üçüncü direği ve bu direk üzerindeki armaların tümünü kapsayan terim.

## 20.Müsademe

Çatışma.

## 21.Navlun

Bir yerden bir yere taşınmak üzere bir sözleşme ile gemiye alınan eşyaların tümü.

## 22.Palasarte

Ana direklerle çarmıklar arasında açıyı büyütmek ve küpeşteleri serbest bırakmak için
direkler hizasında bordalardan dışarıya doğru uzatılmış ve bordalara sağlamca bağlanmış
ağaç kütükler.

## 23.Pruva

Bir gemi veya deniz aracının baş tarafı.

## 24.Sancak

Pruvaya dönüldüğünde geminin sağ tarafında kalan kısım.

## 25.Seren

Gemi direkleri üzerinde yelken açmak işaret sancaklarını çekmek için direk üzerine
su yüzeyine paralel olmak üzere konulan gönderler.

## 26.Vardavele

Seren yelkenlerini serene bağlamak için serenlerin cundaları arasına donatılan halat
veya demir çubuklar.

## 27.Vardiya

Gemilerin liman ve seyir hizmetlerinin görülmesi için gemi personeli tarafından
dörder saat süre ile tutulan nöbet.