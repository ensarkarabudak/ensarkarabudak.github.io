---
layout: post
title: "Var Olmak – Nurettin Topçu"
tags:
  - kitap
---

“Var olmak,düşünmek ve hareket etmek demektir.”

Okuduğum ilk Nurettin Topçu kitabıydı.Var Olmak kitabını okumakla geç kalmışım hatta Nurettin Topçunun kitaplarını okumakta geç kalmışım.
Kitap insanın hayata olan **bakış açılarını** değiştirecek felsefi yaklaşımıyla birçok konuya değiniyor.Kitap yazarın başka yerlerde yazdıkları **yazıların toplamından** oluşuyor.Bu kitap bir roman,hikaye veya zaman geçireceğim diye okunacak kitaplardan değil.

Her cümlesine ayrı ayrı düşünüp idrak etmek lazım gelir.Düşünceler ve Duyuşlar olmak üzere iki bölümden oluşan kitap ilk bölümde insanın düşünce dünyasına değinirken;ikinci bölümde daha çok insanın ruhuna seslenen yazılardan oluşuyor.Nurettin Topçu’yu anlamak için çok geniş bir düşünce dünyasına sahip olmak gerekiyor.Velhasıl,**okuyun okutun.**

##### Kitaptan altını çizdiklerim:

> “Yeryüzü günahkarların vatanıdır,günahsız olanlar dünyaya hiç gelmeyenlerdir.”

> “Bu zavallı dünya herkes için başka dünyadır. Karınca için büyük, güneşe göre küçüktür.”

> “Bize faydalı bir zevk sunan görüşlere hakikat elbisesi giydiriyoruz. Menfaatlerimizle zevklerimize aykırı fikirleri hata olarak itham ediyoruz.”

> “Göz yaşının üç yerde lezzetine doyulmaz:Vuslatta, mağfirette, merhamette..”

> “Herşeyi kırmak caiz olur, kalp kırmak cinayettir.”

> “Hangi şarap ümitsiz bir hasret kadar lezzetlidir?”

> “Acaba ölüm dedikleri şey, varlığı var kılan ilk kuvvetin, yani aşkın kaynağına ruhun dönüşü ve onunla bahtiyar birleşmesi olmasın!”

> “Hür vatandaş yetiştirmek isteyen, nesilleri sürü haline getirmekten korksun. Her sürü esir sürüsüdür. Ancak fert halinde hür olabiliyoruz.”

> “Ölüm niçin en kuvvetli derstir de hepimiz için manasız kalır?”

> “İnsanlar arasındaki başkalıklar, aynada görülen hayal gibi aldatıcıdır; insan birdir. Bir milletin fertleri, aynı vücudun organları olduklarını, aynı iradenin emrinde bulunduklarını unuttukları zaman millet yıkılır. Birlikten ayrılan, birliği bozan hasta bir ruhtur, hasta bir varlıktır.”

> “Azar azar,sabırla ve sistemle varlığımıza sindirilen yalan zehri bir gün bizi farkında olmadan zehirleyecek ve önceden istemediğimiz, belki tasavvur bile etmediğimiz hareketlere sürükleyecektir. Bir çocuğa “baban sana düşman” de. İsterse o babasını çok sevsin ve bunu her gün bir defa tekrarla. Yemin et ve her defasında yeminine uydurma delil ekle bir gün o çocuğa babasını öldürtebilirsin.”